---
title: Slovnica
---

**Besedna zveza**: zveza dveh ali več besed, ki sta lahko v enakovrednem/prirednem ali neenakovrednem/podrednem razmerju

**Priredno zložene besedne zveze** so zgrajene iz dveh ali več enakovrednih besed(**jeder**), ki so povezane z veznikoma _in_ ali _ter_, s protivnimi in stopnjevalnimi vezniki (_a, vendar, ne-ne, niti-niti_) ter z veznikom _ali_. Vejico pišemo samo v besednih zvezah, ki so povezane s protivnimi vezniki.

**Podredno zložene besedne zveze** so zveze dveh ali več besed, od katerih je ena v vlogi **jedra**, druge (1 ali več) pa jedro **natančneje določajo** - **določila**. Določilo je po navadi tisti del besedne zveze, po katerem se lahko vprašamo z jedrno besedo. Lahko je na levi ali na desni strani jedra ali pa na obeh straneh naenkrat. Na levi strani je po navadi pridevniška beseda ali načinovni prislov (**če je v jedru samostalniška beseda, se s pridevniško besedo ujema v spolu, sklonu in številu**). Na desni pa je lahko določilo katerakoli druga beseda. Beseda na desni strani se v samostalniški besedni zvezi običajno ne ujema z besedo v jedru in je tudi ne sklanjamo.

Glede na to, v katero besedno vrsto spada jedrna beseda, poznamo:

- **samostalniške besedne zveze**: v jedru je samostalniška ali posamostaljena beseda
- **pridevniške besedne zveze**: v jedru je pridevniška beseda
- **glagolske besedne zveze**: v jedru je glagol
- **prislovne besedne zveze**: v jedru je prislov ali prislovni zaimek

Poznamo tudi predložne zveze. Te so lahko sestavljene iz zveze:

- predloga in samostalnika
- predloga in pridevnika
- predloga in prislova

Besede in besedne zveze opravljajo v stavkih vlogo stavčnih členov.

**Povedek** (~~~~~~~~~)

**Osebek** (_________) *kdo ali kaj + povedek?*

**Predmet** (========) *koga ali česa, komu ali čemu, koga ali kaj, pri kom ali čem, s kom ali čim + povedek?*

**Prislovno določilo** (/////////)

| Prislovno določilo | vprašalnice                            |
| ------------------ | -------------------------------------- |
| Kraja              | kje, kod, kam, od kod, do kod          |
| Časa               | kdaj, od kdaj, do kdaj, kako dolgo     |
| Načina             | kako, na kak način, koliko(krat)       |
| Vzroka             | zakaj, iz katerega vzroka, zaradi česa |


**Goli stavčni členi** so zgrajeni samo iz ene polnopomenske besede. Tudi če pred polnopomensko besedo v stavčnem členu stoji nepolnopomenska beseda je stavčni člen goli.

**Zloženi stavčni členi** so po zgradbi priredno ali podredno zložene besedne zveze, torej o stavčni členi zloženi priredno ali podredno. V podredno zloženem stavčnem členu je ena beseda nadrejena, druga pa je njej podrejena.

**Prilastek** (........) je odvisni stavčni člen, torej je vedno del glavnega stavčnega člena. Glede na besedno vrsto je v vlogi prilastka najpogosteje pridevniška beseda, lahko pa je tudi samostalniška ali prislov. Stoji ob samostalniku, posamostaljeni pridevniški besedi ali ob prislovu, ki je jedro stavčnega člena. Po prilastku se vprašamo z vprašalnicami *kakšen, kateri, čigav, koliko, kako, kje, kdaj*.

V vlogi **levega prilastka** sta pridevniška beseda in načinovni prislov.

V vlogi **desnega prilastka** pa so samostalniška beseda, krajevni in časovni prislov.

Levi prilastek je praviloma ujemalni, desni pa je lahko ujemalni ali neujemalni.

**Povedkov prilastek** (~~~~ + ....spodaj) lastnostno določa polpomenski povedek. Povedkov prilastek je vedno del povedka in ga pomensko dopolnjuje, hkrati pa pomensko dopolnjuje tudi osebek ali predmet.

**Povedkovo določilo** (~~~~ + ////spodaj) je del povedka. Povedek je namreč lahko zložen tudi tako, da polnopomenska beseda dopolnjuje osebno obliko nepolnopomenskega glagola.

V vlogi **vezi** je vedno osebna glagolska oblika nepolnopomenskega glagola, to je pomožnega glagola *biti*, glagolov *postati* in *imeti*, naklonskih glagolov *morati, hoteti, želeti, moči, morati, smeti* in faznih glagolov *začeti, nadaljevati, končati*.

V vlogi **povedkovega določila** pa je polnopomenska beseda, po navadi samostalniška ali pridevniška v imenovalniku ali glagol v nedoločniku.

Glagolski način nam pove, ali je osebek vršilec dejanja oz. nosilec stanja ali poteka ali ne. Če je osebek tudi vršilec dejanja oz. nosilec stanja po opravljenem dejanju ali poteka, govorimo o **tvorniku** ali **aktivu**. Tudi kadar v stavku ni vršilca dejanja in si ga niti ni mogoče misliti, je poved v tvornem glagolskem načinu.

Če osebek ni vršilec dejanja oz. nosilec stanja/poteka, govorimo o **trpniku** ali **pasivu**. V slovenskem knjižnem jeziku trpnik uporabljamo redkeje kot tvornik.

**Vezalno priredje** stavkov izražata sočasnost dogodkov ali naštevata dogodke po časovnem zaporedju. Značilni vezniki so: *in, ter, pa*. Vejice pred vezalnimi vezniki **ne pišemo**.

V **Stopnjevalnem priredju** drugi stavek vsebinsko stopnjuje prvega. Značilni so dvodelni vezniki: *ne samo/le, ampak/tudi/temveč, tako - kakor/kot*. Med njimi **vedno pišemo vejico**.

V **Ločnem priredju** stavka izražata izključevanje ali možnost izbire. Značilni vezniki so *ali* ter dvodelna veznika *ali - ali, bodisi - bodisi*. Vejice med deloma priredja **ne pišemo**.

V **Protivnem priredju** drugi stavek izraža nasprotje, omejevanje, neskladnost. Značilni vezniki: *a, ampak, toda, vendar, temveč, marveč, le, samo, pa*. Dela priredja sta **vedno ločena z vejico**.

V **Posledičnem priredju** drugi stavek izraža posledico dogajanja, dejanja ali stanja. Značilen veznik je *zato*, pred katerim je **vedno vejica**.

V **pojasnjevalnem priredju** drugi stavek izraža pojasnilo, ponazorilo ali utemeljitev/dokazuje trditev. Značilni vezniki so *saj, kajti, namreč, in sicer, to je (tj.)*. Pred njimi **vedno pišemo vejico**.

V **sklepalnem priredju** drugi stavek izraža sklep. Značilni vezniki so *torej, zatorej, potemtakem*. Pred njimi vedno pišemo vejico.

| Vrsta odvisnika | vprašalnica | vezniki                     |
| --------------- | ----------- | --------------------------- |
| osebkov         | Kdo ali kaj?| kdor, kar, da, ali, če, kaj |
| predmetni       | Koga ali česa, komu ali čemu, koga ali kaj, pri/o kom ali pri/o čem, s kom ali s čim? | da, ali, kaj, kar, kogar, česar, komur |
| krajevni        | Kam, kje, kod, od/do kod? | kjer, koder, od/do koder, kamor, kjerkoli |
| časovni         | kdaj, od/do kdaj, koliko časa? | ko, kadar, medtem ko, brž ko, čim, potem ko, kadarkoli, preden |
| vzročni         | Zakaj?      | ker                         |
| namerni         | Čemu, s katerim namenom? | da             |
| načinovni       | Kako, na kak način? | tako da, ne da, kot da, kakor da |
| pogojni         | Pod katerim pogojem? | če, ko, da |
| dopustni        | Kljub čemu? | čeprav, četudi, čeravno, dasi |
| prilastkov      | Kakšen, kateri, čigav? | ki, kateri, čigar, da, ali, če, ko, kot, kakor, kaj, kako, kam |


