# Svetovna književnost v 1. polovici 20. stoletja

- pojavi se cel kup zvrsti imenovanih **modernizem**
- občutje ljudi je zaznamovano z vojno. "Svet je iz tečajev"
- **_Avantgarda_** - v francoščini pomeni prednja straža. Je gibanje v Evropi, ki se pojavi po letu 1909. Menijo, da mora umetnost prikazovati sodobne teme, tehnični napredek, duševna stanja sodobnega človeka. Napišejo cilje (manifeste) svojega gibanja. Skupno ime za književne smeri tega časa, ki nasprotujejo realizmu in naturalizmu je **_Modernizem_**. Skupno vsem smerem je, da umetnost ne sme posnemati, umetnost mora biti nemimetična. Pomembna postane estetika grdega. Prikazujejo nelepo, šokantno, nemoralno. V pripovedovanju se uveljavi tok zavesti. V umetnost udirajo še druge zvrsti: časopis, kino, cirkus...
- zgradba temelji pogosto na montaži
- jezik se osvobodi pravil
- Smeri modernizma so:
  - futurizem
  - dadaizem
  - nadrealizem
  - imagizem
  - konstruktivizem

## Futurizem

- futur - prihodnost
- 1909 - Italija
- Marinetti izda manifest futurizma
- opevajo moderno civilizacijo, tehniko, hitrost
- so za uničenje knjižnic, muzejov, vsega preteklega.
- glavni predstavniki:
  - Vladimir Majakovski (RUS)
  - Anton Podbevšek (SLO)

## Nadrealizem

- 1920 - Francija
- najprej v likovni in književni umetnosti
- zavrača razumsko razlago sveta
- nadrealisti cenijo višjo, spontano resničnost
- 1924 francoz Andre Breton izda manifest nadrealizma. Ta propagira avtomatično pisanje, zapisovanje misli ob odsotnosti razuma

## Dadaizem

- dada - majhen konj
- 1916 v Zurichu, Švica, nato Berlin in Francija
- zahteva vrnitev primitivnim glasovom, nelogičnim asociacijam
- pesmi so zvočne

## Konstruktivizem

- USSR, po letu 1920
- konstrukcija, zgradba
- temelji na montaži, poleg besednega gradiva uporablja likovne znake, tipografijo, kemijske formule, ...
- pri nas je pomemben **Srečko Kosovel** v pesništvu, v slikarstvu pa **Avgust Černigoj**

Prva polovica 20. stoletja je bilo burno zgodovinsko in politično obdobje, čas revolucionarnih gibanj. Leta 1917 je bila v Rusiji revolucija, zgodili sta se dve svetovni vojni, trije totalitarizmi. Močno se je razmahnila tehnika (avto, rentgen, motorno kolo, film, atomska bomba, ...). V filozofiji se pojavijo novi pogledi. Močno vpliva na razmislek o človeku fenomenologija, eksistencializem. Zelo je zaznamoval dobo tudi psihiater **Sigmund Freud**. Trdil je, da je človekova zavest le majhen delček njegove duševnosti. V tem času se pojavi tudi socialistični realizem. Pojavil se je po oktobrski revoluciji. Njegova literatura je v službi socialističnega sistema.

## Ekspresionizem

- ekspresija - iztis
- Nemčija
- v Sloveniji 1918 - 1930
- velika tema je prenova človeka. Človeka ni dovolj samo prikazovati, ampak ga je treba spremeniti.
- umetnik iztiska iz sebe svojo notranjost in duševnost. To, kar prihaja na dan je deformirano.
- Impresionizem je težil k harmoniji. Ekspresionizem uporablja učinke grdega, prenapetega, neskladnega
- tudi slog ekspresionističnih besedil je napet, krčevit. Zelo veliko je vzklikov. Skladna je tazbita.
- ekspresionisti imajo drugačen odnos do življenja. Ni jim do tega, da bi predstavljali lep estetski svet. Ustvarjajo iz notranje stiske, iz občutja skrajne ogroženosti. Svet doživljajo izrazito moralno. Z svetom niso zadovoljni in ga hočejo spremeniti. Njihove težnje težijo k novemu, etičnemu človeku. Zelo pogosto se pojavijo teme:
  - apokalipsa
  - katastrofa
  - anarhija
  - odrešenje
  - akcija
  - revolucija
  - svoboda
  - pravičnost
- pri nas so glavni predstavniki **Srečko Kosovel**, **Ivan Pregel**, **Slavko Grum**

## F. G. Lorca

je eden od najbolj priljubljenih pesnikov v 20. stoletju. Rodil se je v Andaluziji v Španiji. V državljanski vojni so ga pripadniki Francovega režima ubili. Pisal je liriko in dramatiko. Izdal je več pesniških zbirk, najbolj znana je zbirka **Ciganske romance**. Za Lorca je značilna modernistična tehnika pisanja, nelogične asociacije.

### Vitezova pesem

je razpoloženjska, osrednja tema je slutnja smrti, ki preži na popotnega viteza. Dogajanje je predstavljeno fragmentarno. Lorca niza posamezne opise, vendar tako, da vzbujajo tesnobo. Pesem je vložnica, kjer je lirski subjekt vitez, ki v 1. osebi izpoveduje svoje občutke na poti v Kordovo. Ta pesem je modernistična, ker je zgodba fragmentarna, sestavljajo jo podobe, ki jih mora bralec sam povezati v celoto, saj so povezave med besedami šibke, in zaradi nominalnega izražanja (prevladujejo samostalniki). Ima tudi svoboden verz. Tema je hrepenenja po nedosegljivem smislu, strah pred smrtjo. Vitez je namenjen v Kordovo, vendar je prepričan, da bo prej umrl. Na poti je sam.

Pesem je ekspresionistična, ker so v njej močne podobe. Vzkliki izražajo čustveno napetost, stisko. Nadrealizem se kaže v ne čisto jasnih logičnih zvezah med stavki. Veliko je ponavljanja, kar ustvari počasen, slovesen ritem.

## Moderni roman

### James Joyce: Ulikses

1882 - 1941

Irski pisatelj, ki je pisal v angleščini. (naprej na učnem listu)

### Marcel Proust

Francoski pisatelj, rojen v bogati meščanski družini. Izjemno močno je bil navezan na mater. Njena smrt je bila spodbuda za pisanje. Bil je tudi težak astmatik in izjemno duševno in telesno občutljiv. Umrl je zaradi pljučnice. Je avtor obsežnega cikla romanov **Iskanje izgubljenega časa**. V ciklu nastopa cca 599 oseb, 30 je osrednjih. Čas je Proustova sodobnost (1890-1990), prostor je stvaren (Pariz). Izmišljen je samo Combray. V pripoved se vpletajo resnični zgodovinski dogodki (Dreyfusova afera in antisemitizem, WW1, veliki družbeni preobrati, povzpetništvo meščanskih krogov, ...).

Govori o nemoralnosti, propadanju vrednot. Pripovedovalec se poigrava s časom in prostorom. Bralec mora zgodbo sestaviti iz neurejenih drobcev. Combray je nastal 1913 in je 1. del romana V Swannovem svetu. V središču so meščani in aristokrati. Pripovedovalec jse spominja otroških let v Combrayu pri teti Leone, kamor je zelo pogosto prihajal na obisk sosed Swann. Zaradi njega je moral kot otrok čakati na materin poljub. Desetletje kasneje mu okus magdalenice namočene v lipov čaj vzbudi spomin na počitnice v Combrayu. To je moderni roman. Proust je 1. veliki predstavnik modernega romana. Zgradba romana usmerja nehotni spomin, ki temelji na čutnih zaznavah.

### Franz Kafka

- 1883 - 1924
- Kafka je eden glavnih avtorjev stoletja. Rojen je bil v premožni judovski družini v Pragi. Študiral je pravo, služboval v zavarovalnici. Zbolel je za tuberkulozo in precej časa preživel po zdraviliščih. Močno ga je zaznamoval avtoritaren oče, ki je bil ortodoksen jud, trgovec, ki ni imel smisla za umetnost. Zaznamoval ga je tudi položaj juda, ki je živel v Pragi med večinskimi čehi in katoliki. Pisal je v nemščini. Zaradi vsega tega se počuti osamljenega. V svojem življenju je objavil le nekaj krajših zgodb, svojega prijatelja Maksa Broda je prosil, naj kko umre sežge vso njegovo zapuščino. Maks tega ni storil in je po njegovi smrti izdal njegova dela. Najbolj znani so bili romani **Proces**, **Grad** in **Amerika**.

## Ekspresionizem na slovenskem

### Ivan Pregel

Rojen je bil v Mostu na Soči. Večina njegovih del je postavljena na primorske oz. tolminske kraje. Zgodaj je izgubil starše. Zanj se je zavzel nek duhovnik, ki mu je omogočil šolanje. Gimnazija v Gorici. Vstopil je v semenišče, a se je premislil in odšel na Dunaj študirat slavistiko in germanistiko. Deloval je kot gimnazijski profesor. Doktoriral je iz baročnega pridiganja. V slogu njegovih besedil prepoznamo baročnost. Bil je nenavadna osebnost. Zanj je značilna izrazita dvojnost, na eni strani greh, na drugi strani čistost, telesnost, duhovnost. Osebe so pogosto notranje razklane, resničnost kaže kot deformirano. Sprva je pisal pesmi, vendar se je uveljavil kot pripovednik. Pomembni so njegovi romani: **Tolminci**. **Plebanus Jeanes**.

V noveli **Matkova Tina** ga zanima to večno nasprotje med telestostjo in duhovnostjo, krivdo in grehom. Novela je nadaljevanje omana **Tolminci**. V središču je Tina. V noveli se prepletata 2 zgodbi. 1. Govori o grozljivi smrtni obsodbi, na katero so obsojeni voditelji kmečkega punta, med katermimi je tudi voditelj Janez Gradnik, s katerim je Tina zanosila. Vsi predstavniki kmetov morajo na javno usmrtitev v Gorico, kjer jim bodo odsekali glave in jih nataknili na kole v opomin vsem ostalim, ki bi se puntali. 2., pomembnejša zgodba govori o tem, kako visokonoseča Tina na skrivaj hodi v Gorico na usmrtitev svojega ljubimca.

### Srečko Kosovel

- 1904 - 1926

Rojen je bil v Sežani, vendar se je družina zgodaj preselila v Tomaj. Bil je rojen v narodnozavedni učiteljski družini. Pri 12. letih je prišel na LJ realko. Potem je študiral slavistiko, romanistiko in filozofijo. Umrl je zaradi možganskega vnetja.

Živel je v družini, ki je bila naklonjena umetnosti. Sam je bil družbeno angažiran. S sošolci je izdajal glasilo Lepa Vida, družil se je z zanimivimi sodobniki. Sestra Karmela je bila pianistka, brat Stano je bil pisatelj. Sodeloval je v Slovenski avantgardni reviji Trije Labodje. Ustanovil je literarno-dramatični krožek Ivan Cankar. Imel je 2 predavanji: Kriza in Umetnost in proletarec.

Zelo ga je prizadevala italijanska raznarodevalna politika.

Bil je izjemno dober poznavalec tudi najmodernejših smeri, vendar je bil do njih kritičen. Bil je pesnik, pisatelj, nameraval je izdati pesniško zbirko Zlati čoln. Dolgo je veljal samoza impresionističnega pesnika Krasa, ko pa so leta 1967 izšli **Integrali**, se je izkazalo da je bil tudi vrhunski avantgardni pesnik. Njegovo ustvarjanje delimo na 3 faze: Impresionistična, ekspresionistična in konstruktivistična. Pesem **Slutnja** predstavlja prehod med impresionizmom in ekspresionizmom.

**Konstruktivizem** se je najprej pojavil v USSR, temelji na montaži. Umetnina ne nastane iz navdiha, ampak je izdelana. Poleg besednega gradiva je pomembno tudi nebesedno. Pesniki uporabljajo likovna sredstva, tipografijo, matematične znake, kemijske formule. Pomembna je ironija. Na koncu pemi je običajno pomensko obremenjen del, zaradi katerega pesem dobi nov pomen.

#### Kons. 5

Pesem je zgrajena iz citatov, matematičnih znakov in abeceda poleg besednega gradiva. 1. verz "Gnoj je zlato" je naslov kmetijskega priročnika. Lahko pa je tudi citat zenitističnega pesnika. V 3. verzu "Oboje = 0" ju izenači, ker je lahko v času kapitalizma zlato enako ničvredno kot gnoj. 4. in 5. verz lahko interpretiramo kot da je v času kapitalizma za iskalce zlata sreča opoteča. Črke so manj vredne od števil. Že od Platona je operiranje s števili več vredno, ker temelji na razumu in ne na čustvih. Poezija je manj vredna od kapitalizma. Pesem postavlja v ospredje nasprotje med kapitalsko in poetnično logiko. Zadnji verz je pomensko izpostavljen del, posmehuje se tako kapitalski in poetični logiki. Tam, kjer je smeh, ironija se da zdržati.

### Slavko Grum

- 1901 - 1949
- Šmartno pri Litiji, kmalu po rojstvu se je družina preselila v Novo Mesto, kjer je Grum odraščal.
- Na Dunaju študiral medicino, diplomiral, tam je spoznal moderne tokove v dramatiki in gledališču. Močno ga je pritegnila Freudova Psihoanaliza. Začel je eksperimentirati z drogami in ostal zasvojen vse življenje. Delal je po različnih Ljubljanskih bolnišnicah. Preselil se je iz Ljubljane v Zagorjein tam delal kot splošni zdravnik. Še kot študent se je poleti vračal v Šmartno, kjer je pripravljal amaterske gledališke uprizoritve. Pri 22ih se je seznanil z Jožo Debelak, emancipirano študentko elektrotehnike.
- Umrl je v Zagorju zaradi raka na jetrih, pokopan je v Novem mestu. Pisal je dramatiko in pripovedništvo, njegov opus je majhen. Po letu '30 skoraj ni več pisal. Njegovi najbolj znani besedili sta **Trudni zastori** in **Dogodek v mestu Gogi**. Slednjega je napisal v treh tednih, nato pa ga je izboljševal še pol leta. Leta 1929 je bila ta drama nagrajena z 2. nagrado v Beogradu, vendar mu je ni uspelo objaviti. Objavil jo je le v samozaložbi, izhajala naj bi tudi v Ljubljanskem zvonu. Prvič je bila uprizorjena v Mariboru (ew), nato pa septembra 1931 še v Ljubljani. V času nastanka mu je dramo zavrnil Oton Župančič. V njej so videli predvsem novosti v zgradbi, očitali pa so mu brezidejnost in neetičnost. Danes je to kulturna drama slovenske književnosti, ena najbolj pogosto uprizarjanih dram na slovenskem.

#### Ekspresionizem

Grum spada v obdobje ekspresionizma. Bistvo je, da protestira proti meščanski družbi, lepoti impresionizma, nove romantike, proti estetiki impresionizma, nove romantike in naturalizma. Ekspresionist svojo duševnost iztisne iz sebe in to, kar pride ven, je krčevito, napeto, tako kot svet dojema človek, ki je razbolen, razdvojen.

Na nastanek drame je vplivala Grumova ljubezen do gledališča. Na Dunajuje obiskoval gledališča. Močno je na Gruma vplivala uprizoritev Ibsenove drame Strahovi in zaključni prizor Strahov, ki ga je vpeljal tudi v svojo dramo. Močno je nanj vplival tudi ruski režiser **Aleksander Tairov**, ki je na Dunaju uprizoril Wildeovo Salomo v mozaični tehniki. Tairov je oder razdelil na več prizorišč, in sicer je postavil na oder navpične kovinske konstrukcije s čimer je prizorišče razpadlo na več posameznih slik. Dogodki v Salomi so potekali simultano, kar je povzel tudi Grum. Baje je Hanino ljubezensko zgodbo povzel po Zolajevi noveli.

Močno je nanj vplivala Freudova Psihoanaliza. Freud je vpeljal metodo psihoterapije, ki temelji na razkrivanju in analizi nezavednih mehanizmov. Freud je vpeljal teorijo, da je človekova osebnost iz treh plasti, iz ida (ono), ega (jaz) in superega (nadjaz). Najnižja plast je id, gre za človekovo nagonsko plat, ki teži k takojšnji zadovoljitvi. Druga plast je ego. Ta skrbi za to, da bi bile težnje ida zadovoljene, vendar se pri tem prilagaja realnosti. Tretja plast, superego, pa je socialna, družbena plast, sem spadajo moralne norme, ki bi jih ego moral uresničevati, saj drugače povzročajo občutek krivde.

Id je sestavljen iz 2 instinktov: instinkta življenja in instinkta smrti.

Grumove dramske osebe trpijo zaradi potlačenih erotičnih želja, kar pa jjih psihično in telesno deformira in jim da groteskne poteze.

#### Zunanja zgradba drame

Grum je po Tairovu prevzel **simultano** oziroma **fragmentarno** dramsko tehniko. Dramo je oblikoval kot mozaik brez trdne dramske zgradbe. Od Tairova je prevzel tudi prvine pantomime in marionetnega gibanja.

Na koncu je Grum ob predpostavki, da gledalci ploskajo, vrnil dogajanje v izhodišče. S tem je ustvaril ciklično zgradbo.

Za Dogodek v mestu Gogi je značilna velika količina didaskalij, ki preraščajo v pravo literaturo. V ospredju ni več zgradba s svojim sklenjenim, vzročno-posledičnim dogajanjem, ampak ustvarjanje grozljivega vzdušja. Nekatere didaskalije so realistično neuprizorljive.

## Socialni realizem

- 1930 - 1950

Že sredi 1920ih je ekspresionizem začel izgubljati svojo moč. Ugotavljali so, da iskane poduhovljenega človeka zunaj družbenih in socialnih razmer ni učinkovito. Pod vplivom gospodarske krize in hudega političnega terorja sp se umetniki odvrnili od ekspresionizma. Po razpadu Avstro-Ogrske leta 1918 je nastala država SHS, nato pa kraljevina SHS. Z novo vlado je bilo konec germanske nadvlade, ni pa bilo rešeno nacionalno vprašanje. Leta 1920 so slovenci izgubili velik del ozemlja po rapalski pogodbi. 30. leta zaznamuje gospodarska kriza. Pomemben dogodek je zmaga nacizma v Nemčiji leta 1933. Kraljevina Jugoslavija vse bolj simpatizira z Nemčijo in Italijo. Marca 1941 Jugoslavija podpiše trojni pakt, aprila pa Nemčija napade Jugoslavijo. Jugoslovanska ljudska armada kapitulira, slovensko ozemlje si razdelijo Nemčija, Italija in Madžarska. Aprila 1941 se organizira Osvobodilna fronta, ki predstavlja oborožen upor proti okupatorju. Začne se partizansko gibanje. Septembra 1943 Italija kapitulira, njihov del Slovenije zavzamejo nemci. V tem času je prišlo do nazorskega ločevanja, na eni strani komunisti, na drugi katoliki.

Umetniki so ponovno začeli opisovati stvarno, sodobno življenje, v središču je t.i. mali človek, predvsem kmet, ki se bori za vsakdanje preživetje. Posameznika prikazuje kot člana skupnosti, ki je odvisen od družbenih razmer, te pa je treba nujno spremeniti. Prav v tem se socialni realizem loči od realizma 19. stoletja. Idejno je temeljil na socializmu in markizmu in kritiziral kapitalizem. Pisatelje človekova duševnost sicer zanima, vendar se ne ukvarjajo z podzavestjo. Slog je jasen, razumljiv. Posebnost slovenskega socialnega realizma je, da ob socialnem vprašanju izpostavlja tudi nacionalno problematiko.

Predstavniki:

- Lovro Kuhar (Prežihov Voranc)
- Miško Kranjec
- France Bevk
- Ciril Kosmač
- Ivan Potrč

Razlokovati moramo med socialnim in socialističnim realizmom. Slednji je zahteval tendencioznost v literaturi. Preko nje so širili socialistične ideje.

Zvrsti:

- pripovedništvo
  - romani
  - novele
- dramatika
- lirika

### Prežihov Voranc

Rodil se je v Kotljah na Koroškem leta 1893. Umrl je leta 1950. Bil je brez formalne izobrazbe, samouk. Njegova mentorica je bila Zofka Kveder, ki mu e omogočala objave v reviji **Domači prijatelj**. Med WWI je bil vojak na Soški fronti. Napisal je vojni roman **Doberdob**. Po vojni je delal v Ravenski železarni. Bil je sindikalni predstavnik in postal pomemben član Komunistične partije Jugoslavije. Zato je bil prisiljen imigrirati. Med WW2 so ga zaprli in poslali v taborišče, saj se je priključil osvobodilnemu boju. Po taborišču si ni več opomogel.

Napisal je romane **Doberdob**, kolektiv **Jamnica**. Pomembna je tudi zbirka novel **Samorastniki** in zbirka črtic **Solzice**.

Zbirka novel **Samorastniki** je izšla leta 1940. Nastajala je, ko je živel v Parizu. Samorastniki so novela Romeo in Julija v slovenskih razmerha. Pisatelj v pripovedi posega v 1. polovico 19. stoletja. To je bil čas hudih socialnih nasprotij med Gruntarji (posestniki) in Kajžarji. Dogaja se na Obirskem hribovju na Koroškem. 17 letna Meta se zaljubi v gruntarjevega sina Ožbeja s Karnic. Meta z njim zanosi, Krničnik jo kaznuje z zažiganjem prediva na rokah. Ožbej se izkaže kot slabič. Meti namreč ne pomaga, popolnoma je podrejen očetu. Meta pa je močna ženska, ki se ne odpove otroku ne ljubezni do Ožbeja. Meta otroka ne more poimenovati sama, ampak ga mu zaznamovano ime Gal da župnik. Meta je otroka pustila materi in šla služit, čez 1 leto pa je rodila drugega Ožbejevega otroka. Ker se ni hotela odpovedati ljubezni jo je Krničnik dal prebičati. Po tretjem otroku oče Ožbeja pošlje v vojsko. Vrne se z prestreljeno nogo, vdaja se alkoholu. Z meto imata 9 otrok. Meta skrbi za otroke in Ožbeja, dokler ta pijan ne utone v jezeru. Soseska, ki je Meto nekdaj obsojala, jo vedno bolj spoštuje. Otroci so samorastniki. Ne sramujejo se svojega rodu, ampak so nanj ponosni. Tudi ko so že odrasli se vračajo domov. Meta ostaja lepa in jih nagovarja, naj bodo ponosni na svoj izvor. Opozarja jih, da jih bo vedno več, in da bo ves svet nekoč njihov. V ozadju je proletarska ideja socialnega realizma. Meta jih opozarja, naj se krivicam uprejo. Po smrti starega Krničnika kmetijo prevzame Ožbejov mlajši brat, ki se z ženo preseli v mesto in se ponemči.

Samorastniki so novela, ki ima pripovedni okvir.

### Miško Kranjec

je slovenski pisatelj (1908-1983). Rodil se je v Veliki Polani na Prekmurju v kmečki družini. Po končani OŠ je maturiral na klasični gimnaziji. Študiral je slavistiko, a je študij opustil in se posvetil politiki in pisanju. Bil je izjemno plodovit pisatelj. Pisal je črtice, novele in romane. Med pomembnejšimi besedili so **Os življenja** (kmečki roman), **Povest o dobrih ljudeh**, **Strici so mi povedali**. V središču je prekmurski mali človek. V njegovih delih je veliko refleksivnih, miselnih in liričnih prvin. Ritem je počasen.

V noveli je v središču razmerje človek - zemlja. Zemljo Kranjec slavi kot rešiteljico človeka. Zemlja človeka osrečuje, zdi se mu, da je to nekaj, za kar se splača živeti.

### Ciril Kosmač

- 1910 (Slap ob Idrijci) - 1980 (LJ)

Rojen je bil v zelo kulturni kmečki družini. Oče je bil ustanovitelj bralnega društva.

Ciril je bil že zgodaj politično dejaven. Bil je sodelavec ilegalne organizacije Tiger. Zaradi politike je bil že pri 19. zaprt v Rimu. Leta 1931 je pobegnil v Jugoslavijo in začel pisateljsko pot. Med vojno je bil kot partizan urednik Slovenskega poročevalca, po vojni pa urednik in dramaturg. Bil je štipendist francoske vlade in tam živel. Bil je svetovljan. Že kot zelo mlad je bil uspešen politik. Bil je pisatelj, ki je pisal novele, romane in filmske scenarije. Je avtor celovečernega filma **Na svoji zemlji** (1949). Napisal je zbirko novel **Sreča in kruh**, znamenita je **Balada o trobenti in oblaku** in **Tantadruj** Njegov najpomembnejši roman je **Pomladni dan**. V njegovih besedilih so opazni tudi elementi modernizma. Je izjemen stilist.
