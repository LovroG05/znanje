# Oblikoslovje

## Besedne vrste
| Besedna vrsta   | Kaj z njo poimenujemo?  | Podvrste  |
|:--------------- | ----------------------- | ----------|
| Samostalniška beseda | bitja, reči, pojme | samostalnik, samostalniški zaimek, posamostaljena pridevniška beseda |
| Pridevniška beseda | lastnost, vrsto, svojino, količino | pridevnik, pridevniški zaimek, števnik |
| Glagol | dejanje, stanje, dogajanje, zaznavanje, spreminjanje, obstajanje, razmerje do povedanega | / |
| Prislov | kraj, čas, način, količina, vzrok | prislov, prislovni zaimek |
| Predlog | podredno razmerje med besedami in besednimi zvezami | / |
| Veznik | priredno in podredno razmerje med besedami v besednih zvezah in med stavki | / |
| Členek | presojo stvarnosti, priterjevanje, zanikanje, spraševanje | / |
| Medmet | doživljanje stvarnosti | / |

## Samostalniki
neposredno poimenujejo bitja, reči in pojme. Če s samostalniki poimenujemo točno določena bitja ali stvari, so to lastna imena in jih pišemo z veliko začetnico. Če pa gre za splošna poimenovanja, so to občna imena in jih pišemo z malo začetnico.

Samostalniki so zgrajeni iz osnove, ki je pomenski del besede in se ne spreminja, ter iz slovničnega dela besede, tj. končnice, ki se pri pregibanju spreminja. Po končnici prepoznamo slovnični spol, število, sklon in sklanjatev.

Samostalniki so v slovenščini **moškega, ženskega in srednjega spola**. Spol samostalnika je v slovenščini načeloma določen slovnično. To pomeni, da na podlagi končnice v imenovalniku ednine določimo, katerega spola je beseda.

V slovenščini poznamo tri slovnična števila: **ednino, dvojino in množino**. Tudi slovnično število izražamo z končnico. Tisti samostalniki, ki poznajo vsa tri slovnična števila, so **troštevilski samostalniki**.

Nekaterih samostalnikov v slovenščini ne moremo šteti in tudi nimajo oblike za dvojino. Lahko jih uporabimo samo v enem slovničnem številu - ali v ednini ali v množini; to so **enoštevilski samostalniki**. Kadar lahko samostalnike uporabljamo zgolj v ednini, govorimo o neštevnih **edninskih samostalnikih**. To so pojmovna, skupna in snovna imena. **Množinski samostalniki** pa poznajo le množino.



## Sklanjatve


| n  | 1. moška sklanjatev | | | 2. moška sklanjatev | | | 3. moška sklanjatev |
|:--|--------------------|-|-|----------------------|-|-|---------------------|
|   |  ED       |  DV  |  MN  |  ED        |  DV  |  MN  |  ED/DV/MN     |
| I | korak-/   | -a   | -i   | vojvod-a   | -i   | -e   | NUK-/         |
| R | korak-a   | -ov  | -ov  | vojvod-e   | -/   | -/   | NUK-/         | 
| D | korak-u   | -oma | -om  | vojvod-i   | -ama | -am  | NUK-/         |
| T | korak-/   | -a   | -e   | vojvod-o   | -i   | -e   | NUK-/         |
| M | korak-u   | -ih  | -ih  | vojvod-i   | -ah  | -ah  | NUK-/         |
| O | korak-om  | -oma | -i   | vojvod-o   | -ama | -ami | NUK-/         |

| n  | 1. ženska sklanjatev | | | 2. ženska sklanjatev | | | 3. ženska sklanjatev |
|:--|--------------------|-|-|----------------------|-|-|---------------------|
|   |  ED     |  DV  |  MN  |  ED       |  DV  |  MN  |  ED/DV/MN      |
| I | lip-a   | -i   | -e   | perut-/   | -i   | -i   | Iris-/         |
| R | lip-e   | -/   | -/   | perut-i   | -i   | -i   | Iris-/         | 
| D | lip-i   | -ama | -am  | perut-i   | -ma  | -im  | Iris-/         |
| T | lip-o   | -i   | -e   | perut-/   | -i   | -i   | Iris-/         |
| M | lip-i   | -ah  | -ah  | perut-i   | -ih  | -ih  | Iris-/         |
| O | lip-o   | -ama | -ami | perut-jo  | -ma  | -mi  | Iris-/         |

| n  | srednja sklanjatev | |
|:--|--------------------|-|-|
|   |  ED      |  DV  |  MN  |
| I | mest-o   | -i   | -a   |
| R | mest-a   | -/   | -/   |
| D | mest-u   | -oma | -om  |
| T | mest-o   | -i   | -a   |
| M | mest-u   | -ih  | -ih  |
| O | mest-om  | -oma | -i   |

## Samostalniški zaimek

**Samostalniški zaimek** je podvrsta samostalniške besede. S samostalniškimi zaimki posredno poimenujemo bitja, reči, pojme. Uporabljamo jih namesto samostalnikov, da se izognemo dobesednemu ponavljanju besed. To imenujemo **pozaimljanje**. 

**Samostalniške besede** delimo na **osebne** in **neosebne**

**Osebni zaimki** izražajo slovnično osebo, lahko jim določimo tudi spol, število in sklon. Zaimka *jaz* in *ti* imata za vse tri spole enako obliko, zato moramo spol zaimka prepoznati iz sobesedila.

Osebni zaimki poimenujejo:
 - **govorečega**
 - **ogovorjenega**
 - **neudeleženca pogovora**.

Osebni zaimki poznajo tri oblike:
 - **naglasno**; uporabljamo jo, kadar hočemo osebo posebej poudariti,
 - **naslonsko**, in sicer v rodilniku, dajalniku in tožilniku. Naslonske oblike nadomeščajo naglasne, kadar osebe ne želimo poudariti,
 - **navezno**; ta je zveza predloga in naslonske oblike osebnega zaimka v tožilniku. Slogovno ustreznejša je navezna oblika, in ne zveza predloga in zaimka.

 Posebna podvrsta osebnih zaimkov je **povratni osebni zaimek** se. Uporabimo ga, kadar se dejanje nanaša na vršilca dejanja oz. osebek. Je posebnost, saj ima v vseh številih enako obliko. Nima imenovalniške oblike, ima pa vse druge sklone in oblike (naglasno, naslonsko in navezno).

Če sta osebek in predmet različna, uporabimo osebni zaimek. Če sta osebek in predmet isto, uporabimo povratni osebni zaimek.

V primerih *zavedam se* ali *ogledujem si* ne gre za zaimek, saj sta *se* oz. *si* del glagola, torej ju ne moremo zamenjati s *sebe/sebi* - v takih primerih pravimo, da sta se oz. *si* prosta morfema glagola.

Poleg osebnih samostalniških zaimkov poznamo tudi **neosebne samostalniške zaimek**. Ti ne izražajo slovnične osebe. So moškega ali srednjega spola. Vsi se uporabljajo samo v ednini in jih lahko sklanjamo.

Poznamo več vrst neosebnih samostalniških zaimkov.

Z **vprašalnimi zaimki** se sprašujemo po človeškem (*kdo*) in po nečloveškem (*kaj*). V pogovornem jeziku se namesto zaimka *kaj* velikokrat uporablja *koga*, kar je napačno.

**Oziralni zaimki** se od vprašalnih ločijo le po značilnem -r na koncu besede. Uporabljamo jih v odvisnih stavkih.

**Nedoločni zaimki** nadomeščajo natančno poimenovanje bitij, reči ali pojmov s splošnim. Prepoznamo jih po predponi ne-. Zaimek *nekdo* se nanaša na človeka, zaimek nekaj se nanaša na vse drugo. V pogovornem jeziku velikokrat namesto zaimka nekdo uporabimo obliko eden ali en, kar ni pravilno.

**Nikalni zaimki** zanikajo prisotnost osebe, reči ali pojma. Prepoznamo jih po predponi ni-. Zaimek nihče poimenuje osebo, zaimek nič pa stvar.

**Poljubnostni zaimki** so po obliki podobni vprašalnim. Z njim izražamo poljubnega človeka oz. stvar.

**MANJKAJO TABELE - GLEJ STRAN 118 IN 119 V DZ BARVE JEZIKA 2 1.del**

## Posamostaljena pridevniška beseda

je podvrsta samostalniške besede. Posamostalimo lahko pridevnike, pridevniške zaimke in števnike, kadar izpustimo samostalnik, na katerega se nanašajo. Zaradi izpuščenega samostalnika prevzamejo oblikovne in skladenjske lastnosti samostalniških besed, ohranijo pa pridevniško sklanjatev. Po njih se torej vprašamo z vprašalnicami kdo/kaj, koga/česa, komu/čemu itd. in ne s kakšen, kateri, čigav, sklanjamo pa jih kot pridevnike.


Tudi zemljepisna lastna imena so pogosto posamostaljeni pridevniki. Imena *Štajerska, Gorenjska, Krško, Trnovo, Kozje, Pragersko* so zaradi izpuščenega samostalnika prevzela oblikovne lastnosti samostalniških besed, ohranila pa so pridevniško sklanjatev. V nekaterih primerih je občutek, da je ime posamostaljeni pridevnik, izgubil, zato so v nekaterih sklonih nastale dvojnice.

## Pridevniki

so podvrsta pridevniške besede. Neposredno poimejujejo lastnost, vrsto in pripadnost oz svojino nečesa. Po navadi stojijo ob samostalniku in ga natančneje določajo. 

Oblikovne lastnosti pridevnikov so spol, število, sklon, oblika in stopnja.

Pridevniki, ki poimenujejo lastnost, so **lstnostni pridevniki**. Po njih se sprašujemo z vprašalnicama kakšen in kolikšen. **Vrstni pridevniki** poimenujejo vrsto; po njih se vprašamo z vprašalnico kateri. **Svojilni pridevniki** poimenujejo pripadnost oz. svojino; po njih se vprašamo z vprašalnico čigav.

Vse tri vrste pridevnikov se v **spolu**, **številu** in **sklonu** ujemajo s samostalnikom, ob katerem stojijo. Izjema sta pridevnika *poceni* in *zanič* ter nekateri prevzeti pridevniki. Ti svoje oblike ne spreminjajo. 

Pri lastnostnih pridevnikih moramo poleg omenjenih oblikovnih lastnosti poznati še pravilo, kdaj uporabljamo **nedoločno obliko** in kdaj **določno**. Nedoločna oblika je osnovna in se od določne razlikuje po končnici v imenovalniku ednine moškega spola, izjemoma po mestu naglasa ali kakovosti glasu. Pridevnik majhen ima posebno določno obliko, in sicer mali.

Določno obliko pridevnika uporabljamo:
- pri posamostavljenih pridevnikih
- v stalnih besednih zvezah
- za svojilnimi pridevniki
- za kazalnimi in svojilnimi zaimki
- za vrstilnimi števniki
- ko v besedilu govorimo o že zanem.

## Stopnjevanje

Lastnostni pridevniki lahko izražajo tudi večjo ali manjšo mero oz. stopnjo lastnosti; to imenujemo stopnjevanje. Stopnje se imenujejo **osnovnik** ali pozitiv, **primernik** ali komparativ in **presežnik** ali superlativ. Poznamo dve vrsti stopnjevanje.

Pri **obrazilnem stopnjevanju** tvorimo primernik tako, da osnvniku dodamo pripono, presežnik pa tako, da primerniku dodamo predpono.

Pri obrazilnem stopnevanju je treba biti pozoren na pridevnike, pri katerih pride do glasovne premene soglasnikov. Nekateri priedevniki pa imajo v primerniku in presežniku nadomestno osnovo.

Vseh pridevnikov ne moremo stopnjevati obrazilno, zato jih stopnjujemo s prislovi *bolj* ali *manj* ter *najbolj* in *najmanj*. To vrsto stopnjevanja imenujemo *opisno stopnjevanje*. Tako stopnjujemo:
- pridevnike, ki poimenujejo barve
- pridevnike, ki že sami izražajo stopnjo
- pridevnike, ki so nastali iz glagolov
- veliko pridevnikov, ki se končajo na -at, -ast, -av, -en.

Pridevnike pa lahko stopnjujemo tudi **elativno**. Ta vrsta stopnjevanja pozna samo dve stopnji, in sicer osnovnik in elativ. Elativ torej izraža največjo možno mero lastnosti po presoji sporočevalca, zato je pomen tako stopnjevanih pridevnikov razviden šele iz sobesedila. Tvorimo ga tako, da osnovniku dodamo predpono pre- ali prislov, pridevnik pa ponovimo.

## Števniki
so besede, s katerimi poimenujemo količino česa in položaj v vrsti.

Količino česa poimenujemo **glavni števniki**; po njih se sprašujemo z vprašalnico *koliko*. Če jih pišemo s števkami, za njimi ne pišemo pike. Če jjih pišemo z besedami, upoštevamo naslednja pravopisna pravila:
- glavne števnike od 1 do 99 pišemo skupaj
- stotice pišemo skupaj, ostale pa narazen

Za ustreznejšo rabo glavnih števnikov si velja zapomniti še:
- števniki od 5 dalje se lahko sklanjajo z glasovnimi končnicami ali brez končnice
- kadar s števnikom poimenujemo decimalno število, je samostalnik ob njem v ednini in rodilniku
- število samostalnika za števnikom se prilagaja zadnji števki
- števnik *en* se uporablja tudi v obliki *eden*: obliko eden uporabljamo, kadar ob števnik preide v posamostaljeno rabo. Če števnik en/eden zanikamo, dobimo noben/nobeden
- števnike do 10 v besedilih po navadi pišemo z besedo in ne s števko.

Zaporedje v vrsti poimenujemo **vrstilni števniki**; po njih se sprašujemo z vprašalnico *kateri po vrsti*. Če jih pišemo s števkami, za njimi pišemo piko. Če jih pišemo z besedami, pišemo vse njihove dele skupaj in s končnico -i.

Poleg glavnih in vrstilnih števnikov poznamo tudi **ločilne** in **množilne**.

Pri rabi števnikov moramo biti pozorni še na pisanje besed, katerih prvi del je števnik. Kadar uporabimo števko, besedo pišemo z vezajem, sicer pa se števniški del napiše z besedo in skupaj.

**Pridevniški zaimki** nadomeščajo pridevnike. Z njim posredno poimenujejo to, kar sicer poimenujejo pridevniki, torej se tudi po njih sprašujemo z vprašalnicami *kakšen, kateri, čigav*.

Pridevniški zaimki so osebni in neosebni.

**Osebnim pridevniškim zaimkom** lahko določimo slovnično osebo. Mednje spadajo svojilni zaimki in povratni svojilni zaimek *svoj*, ki ga uporabljamo za poimenovanje lastnine sporočevalca.

**Neosebnih pridevniških zaimkov** je več vrst:
- vprašalni
- oziralni
- nedoločni
- nikalni
- kazalni
- celostni

Pozorni moramo biti na rabo originalnih zaimkov *ki, kateri, čigav*:
- navadno uporabljamo zaimek *ki*
- zaimek kateri uporabljamo po navadi s predlogom
- zaimek kateri uporabljamo namesto zaimka ki, da se izognemo nejasnosti
- zaimek čigar uporabljamo samo za izražanje lastnine posamezne moške osebe, sicer pa uporabljammo zaimek *kateri*

Pridevniškee zaimke pregibamo kot druge pridevniške besede: izražajo lahko vse tri spole in vsa tri števila, lahko pa jih tudi sklanjamo.